<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Atiyi Karanlık Görerek Azmi Bırakmak</title>
    <link rel="stylesheet" href="css.css">
    <style>
        @import url('https://fonts.googleapis.com/css2?family=Audiowide&family=Lobster&display=swap');
    </style>
</head>
<body id="id4">


    <div id="id2">
        <h1 class="class1">ATİYİ KARANLIK GÖREREK AZMİ BIRAKMAK</h1>
    </div>

    <div id="id3" style="font-family:ao">
        Âtiyi karanlık görerek azmi bırakmak... <br>
        Alçak bir ölüm varsa, emînim, budur ancak. <br>
        Dünyâda inanmam, hani görsem de gözümle. <br>
        İmânı olan kimse gebermez bu ölümle: <br>
        Ey dipdiri meyyit, 'İki el bir baş içindir.' <br>
        Davransana... Eller de senin, baş da senindir! <br>
        His yok, hareket yok, acı yok... Leş mi kesildin? <br>
        Hayret veriyorsun bana... Sen böyle değildin. <br>
        Kurtulmaya azmin neye bilmem ki süreksiz? <br>
        <span class="class2">Kendin mi senin, yoksa ümîdin mi yüreksiz? <br></span>        
        Âtiyi karanlık görüvermekle apıştın? <br>
        Esbâbı elinden atarak ye'se yapıştın! <br>
        Karşında ziyâ yoksa, sağından, ya solundan <br>
        Tek bir ışık olsun buluver... Kalma yolundan. <br>
        Âlemde ziyâ kalmasa, halk etmelisin, halk! <br>
        Ey elleri böğründe yatan, şaşkın adam, kalk! <br>
        Herkes gibi dünyâda henüz hakk-i hayâtın <br>
        Varken, hani herkes gibi azminde sebâtın? <br>
        Ye's öyle bataktır ki; düşersen boğulursun. <br>
        Ümîde sarıl sımsıkı, seyret ne olursun! <br>
        Azmiyle, ümidiyle yaşar hep yaşayanlar; <br>
        Me'yûs olanın rûhunu, vicdânını bağlar <br>
        Lânetleme bir ukde-i hâtır ki: çözülmez... <br>
        En korkulu câni gibi ye'sin yüzü gülmez! <br>
        Mâdâm ki alçaklığı bir, ye's ile şirkin; <br>
        Mâdâm ki ondan daha mel'un daha çirkin <br>
        Bir seyyie yoktur sana; ey unsur- îman, <br>
        Nevmid olarak rahmet-i mev'ûd-u Hudâ'dan, <br>
        Hüsrâna rıza verme... Çalış... Azmi bırakma; <br>
        Kendin yanacaksan bile, evlâdını yakma! <br>
        <br>
        Evler tünek olmuş, ötüyor bir sürü baykuş... <br>
        Sesler de: 'Vatan tehlikedeymiş... Batıyormuş! ' <br>
        Lâkin, hani, milyonları örten şu yığından, <br>
        Tek kol da yapışsam demiyor bir taraftan! <br>
        Sâhipsiz olan memleketin batması haktır; <br>
        Sen sâhip olursan bu vatan batmayacaktır. <br>
        Feryâdı bırak, kendine gel, çünkü zaman dar... <br>
        Uğraş ki: telâfi edecek bunca zarar var. <br>
        Feryâd ile kurtulması me'mûl ise haykır! <br>
        Yok, yok! Hele azmindeki zincirleri bir kır! <br>
        'İş bitti... Sebâtın sonu yoktur! ' deme, yılma. <br>
        Ey millet-i merhûme, sakın ye'se kapılma. 
    </div>

    
</body>
</html>